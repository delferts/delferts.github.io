---
title: "RStudio jaunākā versija"
layout: post
categories: jekyll update
date: 2014-06-25 12:00:00 +0200
---

Šī gada 21. jūnijā ir iznākusi jaunākā programmas RStudio versija (0.98.945). RStudio ir atvērtā koda programma (IDE), kas paredzēta darbam ar programmu R un ietver sevī daudz rīku efektīvākam darbam ar R.

Galvenie jaunumi šajā RStudio versijā ir:

* Jaunākā R Markdown paaudze, kas ļauj radīt dokumentus ar iekļautiem R kodiem, aprēķiniem un attēliem tādos formātos kā html, pdf un MS Word, kā arī iespēja veidot prezentācijas (HTML5 vai Beamer). Šīs iespējas ir nozīmīgs solis, lai nodrošinātu savu pētījumu reproducējamību (reproducability).
* Tagad ir iespējams veidot arī interaktīvus dokumentus, iekļaujot tajos Shiny paketes iespējas.
* No R skripta failiem var vienkārši izveidot “pieraktus” (dažādos formātos), kas sevī ietver R kodus un rezultātus.
* Uzlabojumi, kas saistāmi ar pakešu veidošanu, versiju kontroli.

Plašāku informāciju par jaunumiem var iegūt [RStudio blogā](http://blog.rstudio.org/2014/06/18/new-version-of-rstudio-r-markdown-v2-and-more/). Pašu programmu var lejupielādēt no [RStudio mājas lapas](http://www.rstudio.com).